Γεννημένος στο Portland του Oregon στις 30 Ιανουαρίου 1925, ο γερμανικής, σουηδικής και νορβηγικής καταγωγής Engelbart σπούδασε ηλεκτρολόγος μηχανικός στο Franklin High School του Portland. Στη συνέχεια κατέκτησε master και PhD στο University of California Berkeley και από εκεί εργάστηκε στο Stanford Research Inistitute (SRI International) πάνω σε μια σειρά από projects σχετικά με την αλληλεπίδραση ανθρώπου-υπολογιστή.
Ο Engelbart εργαζόταν στο SRI και είχε κατοχυρώσει 21 πατέντες. Η τελευταία, την οποία οραματίστηκε το 1963, κατέθεσε το 1967 και κατοχύρωσε το 1970 ήταν αυτή του ποντικιού. Ο Engelbart αποκαλούσε αρχικά τη συσκευή «X-Y ένδειξη θέσης για σύστημα απεικόνισης», η οποία απαρτιζόταν από ένα ξύλινο κουτί με δύο κυλιόμενους δίσκους και ένα μικρό κόκκινο κουμπί. Το πρωτότυπο κατασκευάστηκε το 1964, ενώ το Δεκέμβριο του 1968, σε ένα συνέδριο πληροφορικής στο Σαν Φρανσίσκο, ο Engelbart παρουσίασε για πρώτη φορά το ποντίκι. Η παρουσίασε διήρκησε 90 λεπτά, ενώ ήταν συνδεδεμένος με το εργαστήριό του με τη βοήθεια ενός αυτοσχέδιου μόντεμ.
Αυτός και η ομάδα του ανέπτυξαν στοιχεία διεπαφής υπολογιστή όπως οθόνες bitmap, ποντίκι, υπερκειμένο (hypertexts), συνεργατικά εργαλεία και γενικότερα άνοιξαν το δρόμο προς  γραφικό περιβάλλον χρήστη.
Το Δεκέμβριο του 1968 παρουσίασε το πρώτο πρωτότυπο ποντικιού, μια συσκευή που αποτελούνταν από ένα ξύλινο κουτί με δύο κυλιόμενους δίσκους στο κάτω μέρος του και ένα μικρό κόκκινο κουμπί. Ανάμεσα στις πολλές διακρίσεις που δέχτηκε κατά τη διάρκεια της ζωής του, το 1997 έλαβε τα βραβεία Lemelson-MIT ($500.000) και Turing, ενώ το 2000 βραβεύτηκε από τον Bill Clinton με το Εθνικό Βραβείο Τεχνολογίας.
